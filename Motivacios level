Ezzel a levéllel szeretne a két 11.-es fiúból álló csapatunk jelentkezni az „A Gondolkodás öröme” Alapítvány által meghirdetett Tech-Táborra. 
Mindkettőnk  számára fontos az informatika és a robotika, több versenyen és foglalkozáson is részt vettünk, rengeteg tapasztalatra szert téve, ezzel is bizonyítva érdeklődésünket a témakör iránt, ezzel is alátámasztva alkalmasságunkat a foglalkozás iránt. Több ilyen tevékenység iskolán kívüli volt, igy ha egy tevékenység iskolán kívüli, az nem jelent számukra problémát akár hétköznap akár hétvégén volt megtartva. A legfőbb ok a jelentkezésünkre az, hogy ne csak hobbi szinten programozzunk, hanem hogy belekóstoljunk a munkaszerű programozásba és megállapítsuk, hogy szeretnénk e ezzel foglalkozni a jövőben is. Hogy teljeskörű betekintést nyerhessünk, a lehető legtöbb alkalommal részt szeretnénk venni a foglalkozásokon, nem csak az egyszeri vendégként részt venni.
Mivel a jelenlegi állás szerint az informatika szakterületén szeretnénk dolgozni, nagyszerű lehetőség lenne számunkra a foglalkozás, emiatt nagyon motiváltak vagyunk. Mindkettőnknek van tapasztalata a csapatban való munkával és szeretnénk megismerni különféle gondolkodásmódú embereket, igy a csapatmunka számunkra nem jelentene problémát. Többször is dolgoztunk már együtt osztálytársakkal, hogy olyan problémákat is meg tudjunk oldani, ami esetleg egyedül lehetetlennek tűnt.
A távolság problémát jelenthet, azonban ha minket választanak minden tőlünk telhetőt megteszünk, hogy a kitűzött időpontban a kitűzött helyre juthassunk, mondhatni az érdeklődésünk minden akadályt képes legyőzni.
Köszönjük a türelmet, és várjuk a mihamarabbi, remélhetőleg pozitív választ! 
